

"ทนายรณณรงค์" มั่นใจคดี ตร.ยิงนศ.เทคโนฯดับ จะกระจ่างใน 2-3 วันนี้แน่นอน

นายรณณรงค์ แก้วเพ็ชร์ ประธานเครือข่ายรณรงค์ทวงคืนความยุติธรรมในสังคม เปิดเผยกับสำนักข่าว ไอ.เอ็น.เอ็น. ถึงความคืบหน้าหลังจากวานนี้ (15 ก.พ. 2562 ) ตนเองได้เดินทางไปยังกองบัญชาการตำรวจนครบาล เพื่อติดตามคดี นายเอกชัย อายุ 22 ปี นักศึกษาเทคโนฯแห่งหนึ่ง ชั้นปีที่ 4 คณะช่างยนต์ ที่ถูกตำรวจชุดปราบปรามยาเสพติด กองกำกับการสืบสวนนครบาล 4 ยิงเสียชีวิต หลังกลับจากงานเลี้ยงของสถาบัน จุดเหตุเกิดบริเวณ ซอยร่มเกล้า 6 เมื่อช่วงเช้ามืดของวันที่ 11 ก.พ.ที่ผ่านมา ว่า เบื้องต้นได้รับรายงานว่า พันจ่าอากาศเอกนภัสกร บิดาของนายเอกชัย ผู้เสียชีวิต ได้เดินทางเข้าพบ ผกก.สน.มีนบุรี แล้ว แต่ไม่สามารถเปิดรายละเอียดได้ แต่มั่นใจว่าในคดีนี้จะมีความกระจ่างใน 2-3 วัน หรืออย่างช้า ภายในวันจันทร์ ที่ 18 ก.พ. 2562 อย่างแน่นอน

นายรณณรงค์ กล่าวเพิ่มเติ่มว่า หากทางตำรวจสามารถนำหนักฐานออกมาชี้แจงเกี่ยวกับเหตุการณ์ที่เกิดขึ้นได้ ทางครอบครัวผู้เสียชีวิตก็จะไม่ติดใจอะไร

ทั้งนี้เนื่องจากที่ผ่านมา ทางครอบครัวได้ติดใจในสาเหตุการเสียชีวิตของนายเอกชัย และสงสัยว่าเจ้าหน้าที่กระทำเกิดกว่าเหตุ เพราะมีภาพวงจรปิดเห็นลักษณะคล้ายฝ่ายตำรวจยิงซ้ำหลังถูกควบคุมตัวแล้ว จึงต้องร้องขอความเป็นธรรมและขอให้ตำรวจออกมาชี้แจง

>> ตำรวจนอกเครื่องแบบสกัดจับยาเสพติด ย่านร่มเกล้า นักศึกษาอาชีวะถูกยิงดับ
>> ผบช.น.แจงตำรวจป้องกันตัว ปมยิงหนุ่มอาชีวะตาย พ่อแม่ร้องขอความชัดเจน