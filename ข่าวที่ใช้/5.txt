
เมื่อเวลา <เวลา>11.30 น.</เวลา> วันที่<วัน> 9 ธ.ค. </วัน> ที่ <สถานที่>สน.ลุมพินี</สถานที่> พล.ต.ท.สุรเชษฐ์ หักพาล ผบช.สตม. พล.ต.ต.ธีรพล คุปตานนท์ ผบช.ทท. พร้อมตำรวจ สตม. ตำรวจท่องเที่ยว และสน.ลุมพินี ร่วมแถลงข่าวจับกุมแก๊งล้วงกระเป๋าชาวกัมพูชา รวม 6 คน คือ นายโยบ ลี อายุ 39 ปี นายคง สินาด อายุ 39 ปี น.ส.รี คาม อายุ 31 ปี น.ส.พาด เซรอ อายุ 28 ปี น.ส.มูน มอม อายุ 25 ปี และ น.ส.แอร์ (นามสมมติ) อายุ 17 ปี 
จับกุมบริเวณ บีทีเอสสยาม เมื่อวันที่ 7 ธ.ค. พล.ต.ท.สุรเชษฐ์ เปิดเผยว่า แก๊งกัมพูชาดังกล่าว เดินทางจากประเทศบ้านเกิด เข้ามาทาง จ.สระแก้ว ก่อนจะมาก่อเหตุย่านแหล่งท่องเที่ยว ห้างสรรพสินค้า สถานีรถไฟฟ้าใจกลางเมือง เน้นชาวต่างชาติ ก่อเหตุล่าสุด วันที่ 6 ธ.ค. เวลาประมาณ 17.00 น. บริเวณบีทีเอสอโศก โดยล้วงกระเป๋าสะพายหญิงไทย ตั้งครรภ์ 5 เดือน ได้ทรัพย์สินเป็นโทรศัพท์มือถือ ไอโฟน 6เอส พลัส และถูกจับกุมอีก 1 วัน ขณะกำลังก่อเหตุซ้ำ

 
แก๊งดังกล่าวมีการแบ่งกันทำงาน คือ จะดูต้นทาง เมื่อพบเหยื่อจะเข้าไปล้อม และก่อเหตุ ตรวจสอบประวัติการเดินทางพบ น.ส.รี เข้ามา 25 ครั้ง น.ส.มูน 16 ครั้ง น.ส.พาด 14 ครั้ง และรายอื่นเข้ามา 1-2 ครั้ง แต่ละครั้งจะเข้ามาประมาณ 1 สัปดาห์ เมื่อได้ทรัพย์สินจะเดินทางกลับบ้านเกิด แจ้งข้อหา "ร่วมกันลักทรัพย์หรือรับของโจร" นำตัวส่งพนักงานสอบสวน สน.ลุมพินี ดำเนินคดีต่อไป.