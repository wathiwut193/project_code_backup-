หนุ่มสเปนหื่นซาดิสม์ ล็อกกุญแจมือเพื่อนสาวไทย บังคับข่มขืน-กัดคอจนเสร็จกิจ
19 ก.พ. 62 (11:44 น.)

พล.ต.ท.สุรเชษฐ์ หักพาล ผู้บัญชาการสำนักงานตรวจคนเข้าเมือง ในฐานะรองหัวหน้าศูนย์ปราบปรามอาชญากรรมเทคโนโลยีสารสนเทศ สำนักงานตำรวจแห่งชาติ พร้อมด้วย ตำรวจ สน.ทองหล่อ แถลงผลจับกุม นายจอร์จ ชาวสเปน อายุ 30 ปี ผู้ต้องหาตามหมายจับศาลในข้อหาข่มขืนกระทำชำเรา โดยขู่เข็ญด้วยประการใดๆ โดยใช้กำลังประทุษร้ายโดยผู้อื่นอยู่ในสภาวะที่ไม่สามารถขัดขืนได้ โดย คดีนี้เหตุเกิดเมื่อวันที่ 16 กุมภาพันธ์ ที่ผ่านมา บริเวณ คอนโดมิเนียมหรูแห่งหนึ่ง ย่านทองหล่อ

จากการสอบปากคำพบว่าผู้เสียหายเป็นหญิงชาวไทยได้นัดกลุ่มเพื่อนไปดื่มกินและสังสรรค์ ในสถานบันเทิงย่านทองหล่อ จากนั้น ได้เดินทางกลับที่พักโดยมีผู้ต้องหาตามไปส่งด้วย กระทั่งทุกคนแยกย้ายกันกลับ เหลือเพียง ผู้ต้องหากับผู้เสียหาย

จากนั้น ผู้ต้องหาชาวสเปน บังคับใช้กำลังและเครื่องพันธนาการหรือกุญแจมือ กับผู้เสียหาย ก่อนจะข่มขืนและทำร้ายร่างกาย ด้วยการกัดที่คอของผู้เสียหาย กระทั่งสำเร็จความใคร่ ก่อนหลบหนีไป และตำรวจติดตามจับกุมตัวผู้ต้องหาได้ ในที่สุด

จากการตรวจสอบประวัติ พบว่าผู้ต้องหารายนี้ เดินทางเข้าออกประเทศไทย 38 ครั้ง ล่าสุดเมื่อวันที่ 1 มกราคม 2562 ที่ท่าอากาศยานสุวรรณภูมิ อีกทั้งพบว่า นายจอร์จ มีอาชีพเป็นนักการตลาด อยู่ในประเทศสเปน