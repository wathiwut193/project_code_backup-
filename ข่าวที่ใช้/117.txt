สาวช็อก! แฟนหนุ่มรุ่นน้องวัย 19 ปี ผูกคอในห้องน้ำ กู้ภัยปั๊มหัวใจยื้อชีวิต
09 ก.พ. 62 (15:00 น.)

สาวช็อก แฟนหนุ่มวัย 19 ปี ผูกคอในห้องน้ำ หลังส่งแชตต่อว่าไม่ยอมกลับบ้านมัวกินเหล้ากับเพื่อน เรียกกู้ภัยฯปั๊มหัวใจยื้อชีวิต

ผู้สื่อข่าวรายงานว่า (9 ก.พ.) เมื่อเวลา 01.00 น. ศูนย์วิทยุหน่วยกู้ภัยสว่างบริบูรณ์ธรรมสถานเมืองพัทยา จ.ชลบุรี รับแจ้งเหตุมีคนผูกคอ เหตุเกิดที่อะพาร์ตเมนต์ไม่มีชื่อ ม.4 ต.นาเกลือ อ.บางละมุง จ.ชลบุรี หลังรับแจ้งจึงนำกำลังเจ้าหน้าที่กู้ภัยสว่างบริบูรณ์ธรรมสถานเมืองพัทยารีบไปตรวจสอบ

ที่เกิดเหตุในห้องพักพบร่าง นายบี (นามสมมุติ) อายุ 19 ปี ชาวจังหวัดจันทบุรี สวมเสื้อยืดสีดำ กางเกงขายาว ใช้ลวดไม้แหวนเสื้อแขวนคอตัวเองกับราวตากผ้า ภายในห้องน้ำ อยู่ในอาการหมดสติ เจ้าหน้าที่กู้ภัยฯจึงนำร่างผู้บาดเจ็บลงมาบนพื้น แล้วทำการปั้มหัวใจเพื่อยื้อชีวิต ก่อนเคลื่อนย้ายส่งโรงพยาบาลบางละมุงอย่างเร่งด่วน

สอบถาม น.ส.ชนิกานต์ อายุ 21 ปี แฟนสาว ทราบว่าก่อนเกิดเหตุ ตนเองได้ส่งแชตต่อว่าแฟนหนุ่มที่ไม่ยอมกลับบ้านแต่ไปกินเหล้ากับเพื่อน จึงเกิดความน้อยใจแล้วบอกว่าถ้าไม่มีเขาคงจะดีกว่านี้ ก่อนจะเดินเข้าไปอาบน้ำในห้องน้ำ เมื่อผ่านไปประมาณ 20 นาที จึงเดินไปดูก็ต้องตกใจเมื่อเห็นแฟนหนุ่มผูกคออยู่ภายในห้องน้ำ เมื่อตั้งสติได้จึงรีบแจ้งเจ้าหน้าที่ช่วยเหลือดังกล่าว