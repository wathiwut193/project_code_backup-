"ไฮโซบอส" แฟนเก่านางเอก ขับเก๋งหรูชนเสาไฟพังยับ ริมถนนวิภาวดี
09 ก.พ. 62 (14:34 น.)

ไฮโซบอส กิตติพล ประเสริญโสภา อดีตแฟนนางเอกชื่อดัง ประสบอุบัติเหตุขับรถคันหรู พุ่งชนเสาไฟข้างถนนวิภาวดีรังสิตพังยับเยิน อ้างรถบรรทุกเบียด-ไม่ชัดเมาแล้วขับหรือไม่

(9 ก.พ.) เมื่อช่วงเช้ามืดที่ผ่านมา เจ้าหน้าที่ตำรวจ สน.วิภาวดี ได้รับแจ้งเกิดอุบัติเหตุรถยนต์พุ่งชนเสาไฟส่องสว่าง บริเวณหน้าปากซอยวิภาวดีรังสิต 7 ถนนวิภาวดีรังสิต เขตจตุจักร จึงได้เดินทางไปตรวจสอบ ที่เกิดเหตุพบรถยนต์คันหรู บีเอ็มดับเบิลยู รุ่น 325ไอ สีขาว หมายเลขทะเบียนเลขสวย จอดอยู่ในสภาพหน้ารถและห้องเครื่องพังยับเยิน ชนอัดก็อปปี้กับเสาไฟส่องสว่างข้างทาง

ทั้งนี้พบผู้ได้รับบาดเจ็บเป็นชายคนขับ ทราบชื่อือ นายกิตติพล ประเสริญโสภา หรือ ไฮโซบอส อายุ 28 ปี ได้รับบาดเจ็บจากแรงกระแทรก บริเวณหน้าอก จมูก และแขน จึงนำตัวส่งรักษาที่โรงพยาบาลเปาโล พหลโยธิน เบื้องต้นทราบว่าก่อนเกิดเหตุ ไฮโซบอส กำลังขับรถกลับบ้าน ย่านแคราย แต่มีรถบรรทุกขับเบียดทางเข้ามา ทำให้ต้องหักหลบและพุ่งชนเสาไฟดังกล่าว

นอกจากนี้ยังมีกระแสข่าวอ้างว่า ไฮโซบอสถูกพบในลักษณะคล้ายกับมึนเมาและให้การไม่รู้เรื่อง ซึ่งทางเจ้าหน้าที่ตำรวจยังอยู่ระหว่างการตรวจสอบ พร้อมกับประสานเช็คภาพจากกล้องวงจรปิดดูภาพเหตุการณ์เกิดขึ้น พร้อมกับจะเชิญตัว นายกิตติพล เข้าให้ปากคำต่อไป โดยในเบื้องต้นได้แจ้งข้อหาขับขี่รถโดยประมาท เป็นเหตุทำให้ทรัพย์สินทางราชการเสียหาย เทียบจำปรับ 1,000 บาท

สำหรับ นายกิตติพล ประเสริฐโสภา หรือ ไฮโซบอส เป็นหนุ่มในแวดวงสังคม ทายาทตระกูลประเสริฐโสภา เคยมีข่าวคราวคบหาดูใจกับดาราสาวในวงการบันเทิงหลายคน