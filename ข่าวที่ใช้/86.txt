

เมื่อเวลา 12.00 น. วันที่ 14 กุมภาพันธ์ ผู้สื่อข่าวรายงานว่า จากกรณีหนุ่มบุกห้องพักหวังขืนใจภรรยาเพื่อนซึ่งเป็นผู้พิการโปลิโอแต่กำเนิด แต่เหยื่อสามารถดิ้นรนคลานออกมาขอความช่วยเหลือจากเพื่อนบ้านจนรอดมาได้

ล่าสุด ช่วงสายของวันนี้ ร.ต.อ.ไมตรี พากุล รองสารวัตร (สอบสวน) สภ.มาบตาพุด จ.ระยอง ได้เปิดเผยว่า จากกรณีของ น้องทราย วัย 20 ปี สาวผู้ประสบเหตุ ล่าสุดในช่วงเวลา 19.00 น. วานนี้ ดาบตำรวจ สมฤกษ์ เที่ยงตรงดี พร้อมชุดสืบสวน สภ. มาบตาพุดจ.ระยอง ได้ลงพื้นที่ ติดตามตัวผู้ก่อเหตุได้ที่บ้านพักไม่มีเลขที่ ซึ่งอยู่ไม่ห่างจากจุดเกิดเหตุ ห่างกันเพียงฟากถนนกั้นกลางกับจุดเกิดเหตุ ระยะประมาณ 100 เมตร

ในขณะนั้นตัวผู้ก่อเหตุ คือนายบอสอายุ 25 ปี กำลังนอนพักผ่อนอยู่ในบ้าน เจ้าหน้าที่ชุดสืบสวนได้เคาะประตูเรียก สามีของน้องทราย เมื่อเห็นเจ้าหน้าที่ตำรวจ สามารถติดตามตัวนายบอสผู้ก่อเหตุได้ จึงเข้าไปสอบถามนายบอส เพื่อนสนิทของตนว่าเป็นเรื่องจริงหรือไม่ พร้อมกับเตะเข้าไปที่ชายโครงจนนายบอสถึงกับปัสสาวะราด เจ้าหน้าที่ตำรวจกันสามีของน้องทราย ให้สงบสติอารมณ์ก่อน และขอให้เป็นไปตามกระบวนการของกฎหมาย

ต่อมาเจ้าหน้าที่ตำรวจได้เชิญตัวนายบอส มาที่ สภ.มาบตาพุด เพื่อทำการสอบสวนโดยนายบอส รับสารภาพว่า ได้กระทำจริง แต่ทำไม่สำเร็จด้วยน้องทรายดิ้นรนหนีมาก่อนได้ตนจึงต้องหลบออกไปข้างนอก จนในช่วงเย็นในวันเดียวกัน คิดว่าไม่มีอะไรแล้ว จึงได้กลับมาที่บ้านแล้วนอนพัก ต่อมาเจ้าหน้าที่ตำรวจก็ได้ติดตามมาทันที

นายบอส ผู้ต้องหา ได้เปิดเผยกับทีมข่าวว่า ได้กระทำจริงตามที่น้องทรายให้ปากคำกับเจ้าหน้าทึ่ตำรวจ โดยสาเหตุมาจากความเมา และในวันดังกล่าวจะเข้าไปหาเพื่อนที่ห้องพัก โดยไม่ทราบว่าเพื่อนไปทำงาน และไม่ทราบว่าเมียเพื่อนอยู่ที่ห้องพักเพียงคนเดียว เมื่อเห็นน้องทรายนอนอยู่บนที่นอนเพียงลำพัง จึงเกิดอารมณ์เปลี่ยว เนื่องจากได้เลิกรากับภรรยามาพักใหญ่ จะเกิดความหี่นตัณหากลับขึ้นมาโดยไม่รู้ตัว ขึ้นไปนั่งคร่อมน้องทราย พร้อมกับแก้ผ้าตนเอง และพยายามถอดเสื้อผ้าของน้องทราย เพื่อให้น้องทรายสำเร็จความใคร่ และเป็นจังหวะเดียวกับที่น้องทรายสามารถดิ้นรนและหนีคลานออกมาจากห้องนอนได้ จึงตะโกนขอความช่วยเหลือจากเพื่อนบ้าน

เบื้องต้นร้อยตำรวจเอกไมตรี พากุล รองสารวัตร (สอบสวน) สภ.มาบตาพุด ได้ทำการสอบสวนได้บอส โดยผู้ต้องหา ให้การรับสารภาพตลอดข้อกล่าวหา และจากการจับกุมเจ้าหน้าที่ตำรวจได้ทำการตรวจฉี่พบว่ามีปัสสาวะเป็นสีม่วง จึงแจ้งข้อกล่าวหา บุกรุกในเคหะสถานและกระทำอนาจารแก่บุคคลเกินกว่า 15 ปีโดยใช้กำลังประทุษร้าย และเสพยาเสพติดให้โทษ (ยาบ้า) ดำเนินคดีตามกฎหมายต่อไป