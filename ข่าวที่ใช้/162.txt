จำคุกตลอดชีวิต "โมนา" นายจ้างโหดฆ่าฝังดินสาวใช้ พยานปากสำคัญคือลูกจำเลย
20 ก.พ. 62 (11:54 น.)

ศาลอาญา รัชดา จังหวัดเพชรบุรี นัดฟังคำพิพากษา คดีความผิดต่อชีวิต ที่พนักงานอัยการคดีอาญา 8 เป็นโจทก์ฟ้อง น.ส.กฤษณา หรือ โมนา อดีตผู้เข้าประกวดสาวงาม น.ส.ปรารถนา ท้วมทรัพย์ หรือ เม้า และ นายปราโมทย์ สุวรรณพิทักษ์ ร่วมกันเป็นจำเลยที่ 1-3 ฐานร่วมกันทำร้ายร่างกายผู้อื่นจนถึงแก่ความตาย ซ้อนเร้นทำลายศพฯ

จากกรณี ช่วงเดือน ก.พ. 2555 น.ส.กฤษณา จำเลยที่ 1 ได้พา น.ส.จริยา หรือ น้องน้ำ อายุ 16 ปี (ขณะเกิดเหตุ) มาทำงานรับใช้ ที่หมู่บ้านแห่งหนึ่ง ย่านรัชวิภา ก่อนที่จะทำร้ายน้องน้ำจนเสียชีวิตและนำศพไปฝังไว้ที่ จ.เพชบุรี

ศาลพิเคราะห์แล้วเห็นว่า คดีนี้โจทก์ มีพยานปากสำคัญคือบุตรสาวแท้ๆ ของจำเลยที่ 1 ที่รู้เห็นเหตุการณ์ ที่จำเลยที่ 1 ทำร้ายผู้ตาย ก่อนจะนำศพไปฝังที่ จ.เพชรบุรี ศาลเห็นว่า พยานเป็นบุตรสาวของจำเลยแม้จะมีความขัดแย้งกันบ้าง แต่หากเหตุการณ์ดังกล่าวไม่เป็นความจริง บุตรสาวของจำเลย คงไม่กล้ากล่าวหามารดาตนเองในเรื่องที่ร้ายแรง

เห็นว่าพยานหลักฐานที่โจทก์ นำสืบ ลงรอยกันสนิท จำเลยกระทำผิดตามฟ้อง สั่ง ลงโทษจำเลยที่ 1 ตลอดชีวิต และให้ชดใช้ค่าสินไหม ให้มารดาของผู้ตายเป็นเงิน กว่า 1.06 ล้านบาท จำเลยที่ 2 สั่งจำคุก 1 ปี 4 เดือน และ จำเลยที่ 3 สั่งจำคุก 1 ปี โดยไม่รอลงอาญา