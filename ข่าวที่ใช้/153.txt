

พ่อเฒ่าวัย 86 ต้องอยู่แบบหวาดผวา หลังถูกข้าราชการนาม "จ่ากอง" อ้างอยู่ฝ่ายปกครอง บุกยิงถล่มบ้านแบบไม่รู้สาเหตุ

เมื่อวานนี้ (22 ก.พ.) ผู้สื่อข่าวรายงานว่า เกิดเหตุข้าราชการฝ่ายปกครองบุกยิงถล่มบ้านคุณตาวัย 86 ปี เหตุเกิดที่บ้านหลังหนึ่งใน อ.ช้างกลาง จ.นครศรธรรมราช ครอบครัวและลูกหลานของ นายสุรินทร์ ต่างเข้ามาเฝ้าระวังเหตุการณ์ หลังจากที่มีข้าราชการฝ่ายปกครองรายหนึ่งในพื้นที่ ซึ่งเป็นที่รู้จักในนาม “จ่ากอง” ใช้ปืนยิงใส่บ้านของนายสุรินทร์

โดยช่วงที่เกิดเหตุนั้น นายสุรินทร์ กำลังจะเปิดประตูบ้านให้หลานชายคือ นายวิรัตน์ อายุ 38 ปี เข้าบ้าน เป็นเหตุทำให้ นายวิรัตน์ ต้องวิ่งหนีตายอย่างหัวซุกหัวซุนและรอดมาได้อย่างหวุดหวิด ทำได้แค่รถจักรยานยนต์ได้รับความเสียหาย

นายสุรินทร์ พ่อเฒ่าเจ้าของบ้าน เปิดเผยถึงเหตุการณ์ที่เกิดขึ้นว่า ก่อนที่จะเกิดเหตุนั้นเห็นผู้ก่อเหตุซึ่งคนในหมู่บ้าน จ.ภูเก็ต รู้จักกันดีถึงพฤติกรรมที่ก้าวร้าวรุนแรง ได้ยิงปืนหลายนัดต่อเนื่องกันขณะที่ตนเองได้ไปดูที่ช่องลม ปรากฏว่าผู้ก่อเหตุได้ยิงเข้ามาอีกกระสุนถูกกำแพงบ้านโชคดีที่ไม่ทะลุ

ขณะที่ยิงอยู่นั้นเขาตะโกนตลอดเวลาว่า “กูยิงให้ตายโหงให้หมด” และไม่เคยมีเรื่องโกรธแค้นใดๆ กันมาก่อน ตั้งแต่เขามาอยู่ 3 ปี เคยพูดด้วยไม่เกิน 5 ครั้ง ถือว่าเคราะห์ดีที่กระสุนไม่โดนทั้งตนเองและหลาน

ทางด้านญาติของพ่อเฒ่าสุรินทร์ เปิดเผยว่า ลูกหลานวิตกถึงเหตุการณ์เกรงว่าจะถูกย้อนกลับมายิงซ้ำผู้ก่อเหตุเป็นข้าราชการฝ่ายปกครองของอำเภอช้างกลาง มีพฤติกรรมที่ก้าวร้าวบ่อยครั้งชอบใช้อาวุธปืนข่มขู่ชาวบ้านซึ่งเปิดขึ้นบ่อยครั้งเช่นกันจนสร้างความหวาดกลัวกับชาวบ้านเป็นอย่างมาก และพบว่าผู้ก่อเหตุเคยต้องคดีเรียกค่าไถ่ใน จ.ภูเกต หลังจากต่อสู้คดีจนหลุดในชั้นศาลได้กลับเข้ามารับราชการอีกครั้งเมื่อไม่นานมานี้

อย่างไรก็ตาม เจ้าหน้าที่ตำรวจ สภ.ช้างกลาง เปิดเผยว่า ขณะนี้ได้เก็บรวบรวมพยานหลักฐานโดยเฉพาะวัตถุพยานในที่เกิดเหตุแล้ว และได้สอบปากคำผู้เสียหายเบื้องต้นแล้ว โดยมีพนักงานสอบสวนคือ ร.ต.อ.ลือชัย รัตนคช เป็นเจ้าของคดี ยืนยันจะให้ความเป็นธรรมกับทุกฝ่าย