

(17 ก.พ. 62) เวลาประมาณประมาณ 14.45 น. ตำรวจกองบังคับการปราบปราม ได้จับกุมตัว นายบุญส่ง อายุ 50 ปี ผู้ต้องหาตามหมายจับศาลจังหวัดสมุทรสาคร ที่ 35/2560 ลง 7 ก.พ. 2560 คดีอาญา ที่ 230/2560 ลง 30 ม.ค. 2560 ซึ่งต้องหาว่ากระทำความผิดฐาน “กระทำชำเราเด็กอายุไม่เกินสิบห้าปี ซึ่งมิใช่ภริยาหรือสามีของตน โดยเด็กนั้นจะยินยอมหรือไม่ก็ตาม, พาเด็กอายุยังไม่เกินสิบห้าปี ไปเพื่อการอนาจาร, พรากเด็กอายุยังไม่เกินสิบห้าปีไปเสียจากบิดามารดา โดยปราศจากเหตุอันสมควร”

โดยจับกุมได้บริเวณริมถนนเลียบคลองส่งน้ำสุวรรณภูมิ ใกล้กับบริษัทขนส่งเคอรี่ สาขาบางปลา ต.บางปลา อ.บางพลี จ.สมุทรปราการ

พฤติการณ์กล่าวคือ เจ้าหน้าที่ชุดจับกุมทราบว่านายบุญส่ง ผู้ต้องหาตามหมายจับหลบหนีมาอยู่แถวบริเวณสถานที่จับกุม จึงได้เดินทางไปซุ่มสังเกตการณ์เพื่อทำการจับกุม จนกระทั่งพบผู้ต้องหารายนี้ จึงได้แสดงตัวเป็นเจ้าหน้าที่ตำรวจและแสดงหมายจับให้นายบุญส่ง ดูพร้อมทั้งได้แจ้งข้อกล่าวหาตามหมายจับ จากนั้นจึงได้ทำการจับกุมตัวนำส่งพนักงานสอบสวน สภ.เมืองสมุทรสาคร จ.สมุทรสาคร ดำเนินคดีตามกฎหมายต่อไป

จากการซักถาม นายบุญส่งให้การว่าได้ร่วมเพศกับเด็กหญิงเอ (นามสมมุติ) จริง แต่ไม่ได้ข่มขืน เนื่องจากตนเองมีนิสัยเป็นชายรักชาย โดยในวันที่เกิดเหตุเด็กหญิงเอมาหาลูกชายที่บ้านพัก แต่ลูกชายไม่อยู่บ้าน ขณะนั้นตนเองนอนหลับอยู่ เด็กหญิงเอได้เข้ามาเล้าโลมทำให้ตนเองมีอารมณ์จึงได้ร่วมหลับนอนกับเด็กหญิงเอจนสำเร็จความใคร่ และต่อมาได้มีเพศสัมพันธ์กับเด็กหญิงเออีก 2 ครั้ง จนกระทั่งพ่อแม่ของเด็กหญิงเอทราบเรื่องจึงได้ไปแจ้งความ ตนเองจึงได้หลบหนีมาอยู่ที่ จ.สมุทรปราการ

จากนั้นเจ้าหน้าที่ชุดจับกุมจึงได้ทำการจับกุมตัวนำส่งพนักงานสอบสวน สภ.เมืองสมุทรสาคร จ.สมุทรสาคร ดำเนินคดีตามกฎหมายต่อไป