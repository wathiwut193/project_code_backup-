
นักศึกษาสาว ม.ดัง ดีกรีดาวคณะ ก่อเหตุสยองคืนวันวาเลนไทน์ ปิดห้องรมควันตาย นอนกอดตุ๊กตาหมีสุดเศร้า แฟนหนุ่มช็อก...แค่บอกว่าคงมาหาไม่ได้

(15 ก.พ.) พ.ต.ต รักเกียรติ์ ปทุมวัลย์ สารวัตรเวรสอบสวน สน.ทุ่งสองห้อง เปิดเผยว่า เมื่อกลางดึกที่ผ่านมา ได้รับแจ้งเหตุมีคนเสียชีวิตที่หอพักแห่งหนึ่งในพื้นที่ จึงได้เดินทางไปตรวจสอบ ที่เกิดเหตุภายในห้องพักห้องหนึ่ง เปิดประตูเข้าไปพบควันลอยออกมาอบอวล

จากการตรจสอบพบร่าง นางสาวพีช (นามสมมติ) อายุ 25 ปี นักศึกษาสาวมหาวิทยาลัยชื่อดังแห่งหนึ่ง นอนเสียชีวิตอยู่ข้างๆ เตียงนอน ยังสวมใส่ชุดเครื่องแบบนักศึกษา พร้อมกับนอนกอดตุ๊กตาหมีสีน้ำตาล โดยใกล้ๆ กันพบกระทะไฟฟ้าและขี้เถ้าถูกเผามอดไหม้ปะปนอยู่ แพทย์ชันสูตรเบื้องต้นยืนยันว่าเสียชีวิตจากการขาดอากาศหายใจ

ทั้งนี้ภายในห้องยังพบว่ามีการใช้ถุงดำปิดคลุมทึบเอาไว้ทั่วห้อง ทั้งบริเวณขอบหน้าต่างและประตู นอกจากนี้ยังพบกระดาษเขียนข้อความว่า

"ห้ามนำร่างออกจากห้อง ก่อนเวลา 03.00 น. เพราะตอนนั้นคนจะน้อยที่สุด ไม่อนุญาตให้รถพยาบาลหรือรถกู้ภัยเปิดไซเรนเข้ามา ขอความอนุเคราะห์ให้นำร่างออกไปแบบเรียบง่ายที่สุด นี่เป็นการฆ่าตัวตายแบบจงใจและวางแผนมานานแล้ว ขอไม่ให้ตำรวจทำการพิสูจน์หลักฐานใดๆ ที่จะทำให้แตกตื่น ขอโทษด้วย" พร้อมกับลงชื่อผู้เสียชีวิต

ขณะที่เพื่อนของผู้เสียชีวิตเปิดเผยว่า ตนเป็นเจ้าของห้องพัก นางสาวพีชได้มาขอพักอาศัยด้วย เรียนอยู่คณะวิศวกรรมศาสตร์ และเคยได้ตำแหน่งเป็นดาวคณะ โดยช่วงเกิดเหตุผู้เสียชีวิตอยู่เพียงลำพัง ก่อนจะส่งข้อความถึงเพื่อนเจ้าของห้อง ในช่วงเย็นวันที่ 14 กุมภาพันธ์ บอกว่าเหนื่อยและอยากนอนพัก เมื่อเพื่อนโทรหาก็ไม่รับ จึงได้แจ้งเจ้าของหอใช้กุญแจสำรองไขเข้าไปตรวจสอบ แต่พบว่าถูกล็อกจากข้างใน

กระทั่งเพื่อนกลับมาถึงห้อง จึงพยายามงัดประตูเข้าไปหานางสาวพีช ก่อนจะพบว่าเพื่อนเสียชีวิตลงแล้ว ส่วนแฟนหนุ่มของผู้เสียชีวิตก็ได้เดินทางมาหาที่ห้องด้วย รู้สึกตกใจและเสียใจกับสิ่งที่เกิดขึ้น ระบุว่า ก่อนเกิดเหตุได้โทรศัพท์คุยกับน้องพีช บอกว่าวันนี้วันวาเลนไทน์คงไม่ได้มาหา แต่ไม่คิดว่าอีกฝ่ายจะคิดสั้นก่อเหตุเช่นนี้

อย่างไรก็ตาม แม่ของผู้เสียชีวิตได้ให้ข้อมูลกับเจ้าหน้าที่ตำรวจว่า ลูกสาวมีภาวะเป็นโรคซึมเศร้า คิดว่าน่าจะมีปัญหาเกี่ยวกับความรัก จึงตัดสินใจก่อเหตุขึ้น