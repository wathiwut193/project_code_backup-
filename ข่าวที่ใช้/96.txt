ตำรวจรวบ "ตี๋จีน" ลวงฆ่าป้าแม่ค้าดับสยองคาคอนโด เตรียมหนีไปเกาะสมุย
12 ก.พ. 62 (13:49 น.)

ตำรวจตามจับ หนุ่มจีน ฆาตกรรมโหดแม่ค้าเสื้อผ้าวัย 70 ปี หมกคอนโด ย่านสะพานใหม่ ขณะกำลังจะหลบหนีไปเกาะสมุย

พล.ต.ท.สุรเชษฐ์ หักพาล ผู้บัญชาการตำรวจตรวจคนเข้าเมือง เปิดเผยว่า ได้รับรายงานจาก ตำรวจตรวจคนเข้าเมืองเกาะสมุย (ตม.เกาะสมุย) ว่าสามารถจับกุมผู้ต้องหาก่อเหตุฆาตกรรม นางสาวอารยา อายุ 70 ปี เสียชีวิตอยู่บนเตียง ภายในห้องพักในคอนโดแห่งหนึ่ง ซอยพหลโยธิน 52 แขวงคลองถนน เขตสายไหม กรุงเทพฯเมื่อกลางดึกที่ผ่านมาได้แล้ว

โดยผู้ต้องหาคือ นายอู๋ จัว หมิง สัญชาติจีน อายุประมาณ 30 ปี จับกุมได้พร้อมของกลางเงินสด 20,000 บาท ที่ชิงมาจากผู้เสียชีวิต โดยผู้ต้องหาเป็นบุคคลที่พบตามภาพวงจรปิด ออกจากห้องพักที่เกิดเหตุเมื่อคืน โดยเจ้าหน้าที่ตำรวจจะทำการขยายผล และสอบปากคำผู้ต้องหา ดำเนินคดีตามกฏหมาย พร้อมประสานกับทางสถานฑูตจีน

จากการสอบสวน นายอู๋ สารภาพว่าก่อเหตฺจริง โดยหลังก่อเหตุได้ไปขึ้นรถทัวร์ที่สายใต้ใหม่ ไปยังจังหวัดสุราษฎร์ธานี ก่อนขึ้นเรือไปยังเกาะสมุย ขณะนี้ยังอยู่ระหว่างการสอบถามว่า เพราะเหตุใดจึงเดินทางมาเกาะสมุย และมีความสัมพันธ์กับผู้ตายในลักษณะใด

ส่วนสาเหตุที่ควบคุมตัวได้เร็ว เนื่องจากหลังเกิดเหตุ ได้มีการแจกจ่ายภาพถ่ายนายจาง ที่ได้จากวงจรปิดที่จุดเกิดเหตุไปยังด่าน ตม. ทั่วประเทศ เมื่อเจ้าหน้าที่ ตม.สุราษฎร์ธานี พบชายที่มีใบหน้าตรงกับภาพถ่าย จึงเชิญตัวมาสอบถาม จนให้การยอมรับว่าเป็นผู้ก่อเหตุจริง

>> ฆาตกรรมคาคอนโด ชิงทรัพย์แม่ค้าเสื้อผ้า วงจรปิดจับภาพ "ตี๋จีน" เป็นผู้ต้องสงสัย