เซลส์ขายปุ๋ยโมโหเพื่อนร่วมงาน ลากชะแลงฟาดคนแก่ดับสยอง ทั้งที่ไม่เคยรู้จักกัน
14 ก.พ. 62 (19:54 น.)

ร.ต.อ.อนุสร เนียมแก้ว รอง สว.(สอบสวน) สภ.ศรีสัชนาลัย จ.สุโขทย
ย นำตัว นายทนุ อายุ 38 ปี ไปฝากขังต่อศาลจังหวัดสวรรคโลก จังหวัดสุโขทัย หลังก่อเหตุฆ่าคนตายโดยเจตนา เนื่องจากในวันที่ 13 ก.พ.62 เวลา 14.30 น. ร.ต.อ.อนุสร เนียมแก้ว ได้รับแจ้งมีเหตุฆ่ากันตายที่บ้านสุเม่น หมู่ 1 ต.แม่สิน อ.ศรีสัชนาลัย จ.สุโขทย จึงรายงานให้ผู้บังคับบัญชาทราบแล้วเดินทางไปตรวจสอบยังที่เกิดเหตุพร้อมด้วย พ.ต.อ.นิวัฒน์ นาคโสมกุล ผกก. แพทย์เวร ร.พ.ศรีสัชนาลัย เจ้าหน้าที่ชุดวิทยาการ ชุดสืบสวน และหน่วยกู้ภัยเทพนิมิตร

เมื่อไปถึงที่เกิดเหตุเป็นบ้าน 2 ชั้น ครึ่งปูนครึ่งไม้ บริเวณระเบียงข้างบ้านชั้นล่างติดสระน้ำ พบศพนายปราจีน อายุ 67 ปี เจ้าของบ้าน สวมกางเกงขายาวสีดำ กางเกงแขนยาวสีเทา มีผ้าขาวม้าคาดเอว นอนหงายเสียชีวิตในสภาพ ถูกตีด้วยของแข็งบริเวณกลางศีรษะจนกะโหลกแตก เลือดไหลนองพื้นระเบียงบ้าน เป็นที่สยดสยองแก่ผู้พบเห็น

ขณะเดียวกัน เจ้าหน้าที่ตำรวจชุดสายตรวจรับแจ้ง ในพื้นที่ข้างบ้านผู้ตาย ที่เป็นสวนส้มมีคนทะเลาะกัน และมีรถยนต์มารับคนบาดเจ็บไปทำแผลที่โรงพยาบาลศรีสัชนาลัยแล้ว ทางเจ้าหน้าที่ตำรวจจึงได้ไปทำการตรวจสอบ ที่โรงพยาบาล พบผู้ต้องหาทำการรักษาตัวอยู่ จึงเข้าไปสอบถาม ทราบชื่อคนร้ายคือ นายทนุ โดยนายทนุได้ให้การรับสารภาพว่าเป็นคนก่อเหตุจริง และจากการสอบสวนทราบว่า นายทนุ มีอาชีพเป็นเซลส์ขายปุ๋ย โดยเพิ่งมาทำงานได้ 4-5 วัน และได้เดินทางมาขายปุ๋ยในเขต ต.แม่สิน อ.ศรีสัชนาลัย จ.สุโขทย พร้อมเพื่อนร่วมงานรวม 4 คน ต่อมาเกิดทะเลาะกันเนื่องจากผู้ต้องหาจะเอารถยนต์ไปใช้ แต่เพื่อนร่วมงานไม่ให้ จึงมีปากเสียงกันอย่างรุนแรง ถึงขั้นชกต่อยกัน เพื่อนๆ จึงไปแจ้งเจ้าหน้าที่สายตรวจที่ป้อมยามให้พาตัวนายทนุ ไปสงบสติอารมณ์ แต่เนื่องจากนายทนุ มีอาการคลุ้มคลั่ง จนไม่สามารถควบคุมตัวเองได้

ระหว่างนั้น นายทนุ ได้เดินมาถึงที่เกิดเหตุ เห็นนายปราจีน นั่งพักผ่อนอยู่ในบ้านหลังดังกล่าว จึงคว้าชะแลงเหล็กจากข้างบ้าน เดินเข้าไปตีที่ศีรษะนายปราจีน 4-5 ครั้ง โดยที่ไม่รู้จักและไม่เคยมีเรื่องกันมาก่อนจนนายปราจีน เสียชีวิต จากนั้นจึงโยนชะแลงทิ้งลงสระน้ำข้างๆ แล้วหนีไปหลบในสวนส้มฝั่งตรงข้าม จนกระทั่งเจ้าหน้าที่ตำรวจมาพบและเข้าจับกุม จากการสอบสวน นายทนุ ให้การรับสารภาพตลอดข้อกล่าวหา เจ้าหน้าที่จึงนำตัวไปทำแผนประกอบคำรับสารภาพและชี้จุดทิ้งชะแลง จากนั้นจึงให้หน่วยกู้ภัยลงค้นหาจนเจอ จึงนำตัวนายทนุ พร้อมของกลางส่งดำเนินคดี ในข้อหาฆ่าคนตายโดยเจตนา