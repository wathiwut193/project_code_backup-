
<คำ>เมื่อวันที่</คำ><วัน> 6 ธ.ค.61</วัน> ที่<สถานที่>สำนักงานตำรวจแห่งชาติ </สถานที่>(ตร.) <คน>พล.ต.อ.วิระชัย ทรงเมตตา </คน><คำ>รองผู้บัญชาการตำรวจแห่งชาติ (รองผบ.ตร.) ยืนยันว่าตำรวจเตรียมเรียก 50 ศิลปินดารา มาแจ้งข้อกล่าวหาในสัปดาห์หน้า กรณีร่วมกันรีวิวผลิตภัณฑ์เสริมความงามเมจิกสกิน โดยรอหนังสือสรุปข้อกล่าวหาและความผิดจากสำนักงานคณะกรรมการอาหารและยา หรือ อย. ซึ่งแต่ละคนจะมีความผิดอาญาที่แตกต่างกันตามพฤติกรรมของแต่ละบุคคล โดยทั้ง 50 คน เป็นกลุ่มที่เคยเข้ามาให้ข้อมูลแล้ว

รองผู้บัญชาการตำรวจแห่งชาติ ยังฝากถึงผู้เสียหายที่ตกเป็นเหยื่อ สามารถนำพยานหลักฐาน มาแสดงกับสำนักงานคณะกรรมป้องกันและปราบปรามการฟอกเงิน หรือ ปปง. เพื่อขอเฉลี่ยทรัพย์คืนจากคดีนี้ ภายใน 30 วัน หลังจากประกาศในราชกิจจานุเบกขา ซึ่งขณะนี้ ปปง. ยึดทรัพย์ไว้แล้วกว่า 19 ล้านบาท และรถยนต์หรู 2 คัน พร้อมขยายผลตรวจสอบอายัดทรัพย์สินอื่นเพิ่มเติม

สำหรับคดีนี้ ตำรวจสรุปสำนวนส่งฟ้องผู้ต้องหา ซึ่งเป็นนิติบุคคลไปแล้ว 5 ราย และบุคคลอีก 15 คน ซึ่งบางรายอาจผิดหลายคดี แต่พนักงานอัยการมีความเห็นให้สอบสวนเพิ่มเติม ในประเด็นความเสียหายที่เกิดขึ้นกับผู้ใช้ผลิตภัณฑ์ในเครือเมจิกสกิน โดยจะต้องใช้เวลาอีกระยะหนึ่ง พร้อมกันนี้ จะมีการตรวจสอบผลิตภัณฑ์อาหารเสริมยี่ห้ออื่นเพิ่มเติม เพื่อไม่ให้สร้างอันตรายกับประชาชนทั่วไป.</คำ>