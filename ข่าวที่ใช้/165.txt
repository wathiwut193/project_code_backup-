ไม่มีใครเห็น หนุ่มขี่ จยย. ชนป้ายบอกทางกลางดึก เช้าตรู่กลายเป็นศพ
25 ก.พ. 62 (14:49 น.)

เมื่อเวลา 07.30 น.วันที่ 24 ก.พ ร.ต.อ.สุภสิทธิ์ สุดาเดช รอง สว. สอบสวน  สภ.บางปะอิน จ.พระนครศรีอยุยา ได้รับแจ้งเกิดอุบัติเหตุรถจักรยานยนต์พุ่งชน เสาป้ายบอกทาง มีผู้เสียชีวิต 1 ราย

บนถนนสายเอเชียขาขึ้นนครสวรรค์ บริเวณทางแยกเข้าช่องทางคู่ขนาน ขึ้นสะพานกลับรถ ช่วง หลักกิโลเมตรที่ 9  ต.บ้านหว้า อ.บางปะอิน จ.พระนครศรีอยุธยา  ไปตรวจสอบพร้อมด้วย สมาคมอยุธยารวมใจ

พบรถจักรยานยนต์ยี่ห้อ ฮอนด้า คลิกสีดำ หมายเลขทะเบียน   ขงต- 211 สมุทรสาคร ล้ม ตะแคงอยู่ในพงหญ้า  ใกล้กันพบศพเพศชายอายุประมาณ 30-40 ปี   สวมสวมเสื้อแจ็คเก็ต สีน้ำตาลสวมทับเสื้อยืดคอกลมสีดำ กางเกงยีนส์สีดำ รองเท้าผ้าใบสีแดง  มีบาดแผลฉกรรจ์บริเวณใบหน้า เลือดแห้ง สภาพศพเสียชีวิตมาแล้วประมาณ 6 ชั่วโมง

ใกล้กับที่เกิดเหตุพบหมวกกันน็อคตกอยู่  เสาป้ายบอกทางหักโค่น  ตรวจสอบภายในกระเป๋าสะพายของผู้เสียชีวิตไม่พบเอกสารหรือกระเป๋าเงิน พบเพียงโทรศัพท์มือถือ1 เครื่องไม่สามารถปลดล็อคได้

ด้านเจ้าหน้าที่ตำรวจ สันนิษฐานว่าผู้เสียชีวิตน่าจะขับขี่รถจักรยานยนต์มาตามเส้นทางเมื่อมาถึงบริเวณที่เกิดเหตุ เป็นช่วงทางเบี่ยงเพื่อขึ้นสะพานกลับรถ อาจจะมีรถยนต์เฉี่ยวรถจักรยานยนต์ของผู้เสียชีวิต

หรือผู้เสียชีวิตขับขี่รถจักรยานยนต์แล้วเสียหลักไปชนป้ายบอกทางทำให้เสียชีวิต โดยจะเร่งติดตามญาติผู้เสียชีวิต พร้อมส่งศพ ไปชันสูตรโรงพยาบาลธรรมศาสตร์เฉลิมพระเกียรติ จ.ปทุดธานีต่อไป