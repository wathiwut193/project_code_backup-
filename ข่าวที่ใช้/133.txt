ปิดคดีซากศีรษะลอยน้ำ ที่แท้เป็นสาวใหญ่ซึมเศร้า โดดน้ำแล้วใบพัดเรือตัด
18 ก.พ. 62 (18:40 น.)

ปิดคดีเจอซากศีรษะหญิงปริศนาที่พระประแดง ยืนยันเป็นสาวใหญ่ป่วยซึมเศร้า วงจรปิดจับภาพกระโดดลงแม่น้ำเจ้าพระยา คาดโดนใบพัดเรือตัดหัวขาด แต่ยังไม่เจอส่วนลำตัว

จากกรณีที่พบชิ้นส่วนศีรษะมนุษย์ ลักษณะเน่าเปื่อย ลอยมาติดที่ริมแม่น้ำเจ้าพระยา บริเวณท่าเรือเภตรา ต.บางหญ้าแพรก อ.พระประแดง จ.สมุทรปราการ เมื่อวันที่ 6 กุมภาพันธ์ที่ผ่านมา กลายเป็นประเด็นที่ทำให้สังคมแคลงใจว่าเป็นเหตุฆาตกรรมหรือไม่

ขณะที่ พล.ต.ท.อำพล บัวรับพร ผู้บัญชาการตำรวจภูธรภาค 1 จึงได้สั่งการให้ ตำรวจที่เกี่ยวข้องสืบสวน ติดตามคดีนี้อย่างใกล้ชิด ภายหลังจากที่เจ้าหน้าที่ตำรวจฝ่ายสืบสวน เริ่มจากการตรวจสอบบุคคลสูญหายที่แจ้งไว้ในพื้นที่ใกล้เคียง กระทั่งทราบว่า มีการประกาศตามหาผู้สูญหาย คือ นางสาวจันทร์เพ็ญ อายุ 44 ปี พักอาศัยอยู่ในซอยสุขสวัสดิ์ 39

ต่อมาเจ้าหน้าที่จึงประสานกับ นายประสิทธิ์ สามีของนางสาวจันทร์เพ็ญ เพื่อให้มาตรวจดูศีรษะที่เจ้าหน้าที่พบเจอ ก่อนจะทำให้การตรวจเปรียบเทียบดีเอ็นเอกับลูกชายของนายประสิทธิ์ กระทั่งสามารถยืนยันได้ว่า ศีรษะที่พบลอยแม่น้ำนั้น คือ นางสาวจันทร์เพ็ญ จริง